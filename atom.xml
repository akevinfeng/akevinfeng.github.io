<?xml version="1.0" encoding="utf-8"?>
<feed xmlns="http://www.w3.org/2005/Atom">
  <title>Kevinfeng&#39;s blog</title>
  
  <link href="/atom.xml" rel="self"/>
  
  <link href="http://yiailake.github.io/"/>
  <updated>2017-05-10T10:44:12.000Z</updated>
  <id>http://yiailake.github.io/</id>
  
  <author>
    <name>kevinfeng</name>
    
  </author>
  
  <generator uri="http://hexo.io/">Hexo</generator>
  
  <entry>
    <title>严先生祠堂记</title>
    <link href="http://yiailake.github.io/2017/05/10/%E4%B8%A5%E5%85%88%E7%94%9F%E7%A5%A0%E5%A0%82%E8%AE%B0/"/>
    <id>http://yiailake.github.io/2017/05/10/严先生祠堂记/</id>
    <published>2017-05-10T10:40:27.000Z</published>
    <updated>2017-05-10T10:44:12.000Z</updated>
    
    <content type="html"><![CDATA[<p>先生，汉光武之故人也。相尚以道。及帝握《赤符》，乘六龙，得圣人之时，臣妾亿兆，天下孰加焉？惟先生以节高之。既而动星象，归江湖，得圣人之清。泥涂轩冕，天下孰加焉？惟光武以礼下之。</p>
<p>在《蛊》之上九，众方有为，而独“不事王侯，高尚其事”，先生以之。在《屯》之初九，阳德方亨，而能“以贵下贱，大得民也”，光武以之。盖先生之心，出乎日月之上；光武之量，包乎天地之外。微先生，不能成光武之大，微光武，岂能遂先生之高哉？而使贪夫廉，懦夫立，是大有功于名教也。</p>
<p>仲淹来守是邦，始构堂而奠焉，乃复为其后者四家，以奉祠事。又从而歌曰∶“云山苍苍，江水泱泱，先生之风，山高水长！”</p>
]]></content>
    
    <summary type="html">
    
      &lt;p&gt;先生，汉光武之故人也。相尚以道。及帝握《赤符》，乘六龙，得圣人之时，臣妾亿兆，天下孰加焉？惟先生以节高之。既而动星象，归江湖，得圣人之清。泥涂轩冕，天下孰加焉？惟光武以礼下之。&lt;/p&gt;
&lt;p&gt;在《蛊》之上九，众方有为，而独“不事王侯，高尚其事”，先生以之。在《屯》之初九，阳
    
    </summary>
    
    
  </entry>
  
</feed>
